---
type: articles
tag: functional-capacity-evaluation
date: '2020-07-09 18:16'
title: การประเมินความสามารถในการทำงาน Functional capacity evaluation
authors:
  - sita
  - theerasit
excerpt: 
  การประเมินความสามารถในการทำงาน( Functional Capacity evaluation )
  เป็นการประเมินความสามารถในการทำงานหรือกิจกรรมของผู้ป่วย
  ที่มีความสัมพันธ์กับงานที่ผู้ป่วยประกอบอาชีพอยู่  คู่มือ “Dictionary of
  Occupational Titles” ซึ่งตีพิมพ์โดยภาคแรงงานของสหรัฐอเมริกา
  ได้แบ่งการทำงานของร่างกายพื้นฐานที่ต้องใช้ในการทำงานต่างๆออกเป็น 20 functions
attachments:
  - fit.jpg
---
;

การประเมินความสามารถในการทำงาน( Functional Capacity evaluation ) เป็นการประเมินความสามารถในการทำงานหรือกิจกรรมของผู้ป่วย ที่มีความสัมพันธ์กับงานที่ผู้ป่วยประกอบอาชีพอยู่ คู่มือ “Dictionary of Occupational Titles” ซึ่งตีพิมพ์โดยภาคแรงงานของสหรัฐอเมริกา ได้แบ่งการทำงานของร่างกายพื้นฐานที่ต้องใช้ในการทำงานต่างๆออกเป็น 20 functions ดังนี้

<table>
  <tr>
    <td>
      1. ยืน<br/> 2. เดิน<br/>  3. นั่ง<br/>  4. ก้มตัว<br/>  5. คุกเข่า<br/>  6. หมอบ<br/>  7. คลาน<br/>  8. ปีน<br/>  9.
      ทรงตัว<br/>  10. เอื้อม
    </td>
    <td>
      11. จับ<br/>  12. ถือของ<br/>  13. ยกของ<br/>  14. ผลักและดึง<br/>  15. การใช้นิ้ว<br/>  16.
      การรับความรู้สึก<br/>  17. มองไกลและใกล้<br/>  18. ฟัง<br/> 19. พูดคุย<br/>  20. รับรสและดมกลิ่น
    </td>
  </tr>
</table>

การประเมินควรทำโดยแพทย์ผู้เชี่ยวชาญ โดยต้องมีการซักประวัติทั่วไป มีข้อมูลผลการรักษา ,การตรวจร่างกายและประเมินสภาพจิตใจรวมถึงแรงจูงใจในการทำงานของผู้ป่วยแต่ละคน

แพทย์ต้องทำการประเมิน Functional capacity ของผู้ป่วยก่อนกลับเข้าทำงานเพื่อไม่ให้สภาพร่างกายหรือจิตใจที่ไม่พร้อมของผู้ป่วย ก่อให้เกิดอันตรายต่อตัวผู้ป่วยเองหรือต่อเพื่อนร่วมงาน ดังนั้นข้อมูลความเจ็บป่วยและการรักษาโรคจึงเป็นสิ่งจำเป็นที่จะต้องได้รับการประเมินก่อนทำการตรวจวัด Functional capacity

ปัญหาด้านสภาพจิตใจก็มีความสำคัญเช่นเดียวกับสภาพร่างกาย เนื่องจากมีผลกระทบต่อ work ability หลังจากปัญหาด้านร่างกายและจิตใจถูกแก้ไขแล้ว แพทย์อาจใช้คำถามกับผู้ป่วยถึงความพร้อมในการกลับเข้าทำงานโดยคำนึงถึงการเคารพสิทธิผู้ป่วยเป็นหลัก แพทย์เวชศาสตร์ครอบครัวอาจมีบทบาทในการร่วมประเมิน สภาพร่างกาย จิตใจ ความเจ็บปวด และปัญหาด้านอื่นๆของผู้ป่วยอย่างเป็นองค์รวมเพื่อนำมาพิจารณาในการประเมินการกลับเข้าทำงาน

# วัตถุประสงค์ในการประเมิน Functional capacity

การประเมินความสามารถในการทำงานก่อนกลับเข้าทำงาน จะมีการประเมินหลายด้าน และดูความทนทานในงานที่จำเพาะกับงานที่ผู้ป่วยทำ เช่น การยกของ,การยกเหนือศีรษะ ,ความคล่องแคล่วของมือ โดยเน้นให้ผู้ป่วยกลับเข้าไปทำงานได้อย่างปลอดภัย ซึ่งการประเมิน FCE นั้นจะเน้นดู tolerance และcapacity ของผู้ป่วย การประเมิน FCE มีประโยชน์หลายอย่าง เช่น การติดตามผลการกายภาพ ,การประเมินสมรรถภาพ เพื่อให้คำแนะนำในการรักษา

# องค์ประกอบของการประเมิน Functional capacity

การประเมิน FCE มีหลายส่วน แพทย์จึงควรทำความเข้าใจองค์ประกอบต่างๆ เช่น ผู้ประเมิน ,กระบวนการประเมิน , ผลการประเมิน รวมถึง การแปลผล

## ผู้ประเมิน

ในปัจจุบันยังไม่ได้มีการกำหนดเกณฑ์มาตรฐานว่าใครสามารถประเมิน FCE ได้ ดังนั้นผู้ที่จะมาประเมินอาจเป็นได้ทั้งแพทย์ พยาบาล ผู้ช่วยที่เข้ารับการอบรม หรือนักกายภาพบำบัด โดยควรเป็นการประเมินในสถานพยาบาล หรือโรงพยาบาลที่ไม่ใช่เชิงพาณิชย์ ควรมีการเลือกผู้ที่ทำการประเมินและสถานที่ใช้ประเมินอย่างเหมาะสม เนื่องจากมีส่วนสำคัญในการประเมินการกลับเข้าทำงานของผู้ป่วย หากแพทย์ไม่มีความคุ้นเคยกับสถานที่ กระบวรการประเมินและผู้ประเมิน FCE ควรส่งผู้ป่วยไปประเมินกับแพทย์ที่คุ้นเคยกับการประเมิน FCE เพื่อให้ได้ผลที่น่าเชื่อถือ

## กระบวนการประเมิน

กระบวนการประเมินในผู้ป่วยแต่ละรายใช้เวลาไม่เท่ากัน โดยกระบวนการเริ่มจากผู้ป่วยต้องเซ็นต์ใบยินยอมให้ทำการตรวจ และได้รับคำอธิบายถึงวิธีการในการตรวจโดยละเอียด การประเมิน function บางอย่าง เช่น การนั่ง สามารถทำได้ในระหว่างการแนะนำตัว หรือ อธิบายรายละเอียด ในขณะที่บางอย่างต้องทำแยกออกมา เช่น การยก

American Medical Association’s (AMA’s) ได้แนะนำว่าควรให้มีการประเมิน MET ร่วมในการประเมินความสามารถในการทำงานด้วย โดย MET ย่อมาจาก Metabolic Equivalent of Task โดยจะแสดงตัวเลขเป็นจำนวนเท่าของพลังงานที่ร่างกายใช้ในการทำกิจกรรมต่างๆ เปรียบเทียบกับพลังงานที่ใช้ในขณะพัก กำหนดให้พลังงานที่ใช้ในขณะพัก คือ 1MET เช่นการทำงานนั่งโต๊ะ ใช้พลังงานเป็น 2เท่าของขณะพัก ดังนั้นความหนักของการทำงานนั่งโต๊ะจึงเท่ากับ 2 MET

ในระหว่างทำการตรวจ FCE หากต้องทำการหยุดตรวจไม่ว่าด้วยเหตุผลใดควรมีการบันทึกไว้ในรายงาน การตรวจร่วมกับผล vital signs ขณะนั้น เช่น ผู้ป่วยมีอาการหายใจไม่อิ่มขณะเดิน ซึ่งการบันทึกจะช่วย แพทย์ในการประเมินการกลับเข้าทำงาน

การยกแบบ isometric หรือการยกแบบเร็งกล้ามเนื้ออาจจะไม่สัมพันธ์กับการทำงานในชีวิตจริง จึงควรทำ ร่วมกับการวัด dynamic strength อาจเปลี่ยนจากการยกค้างไว้ เป็นยกของใส่ลัง เป็นต้น ซึ่ง protocol นี้จะใช้ การวัด maximum heart rate ตามเพศและช่วงอายุของผู้ป่วย ร่วมกับ vital sign อื่นๆ

การวัด grip strength ใน1 protocol ประกอบไปด้วย 5 ท่า โดยใช้ Jamar dynamometer ผลการตรวจที่ ผิดปกติ อาจมาจากอาการปวดของผู้ป่วย ถ้าหากผู้ป่วยมีอาการปวดมากระหว่างการทดสอบ ควรมีการวัด vital signs และบันทึกเพื่อใช้ประเมินความสามารถในการทำงาน

การทรงตัว อาจประเมินในขณะผู้ป่วยทำการทกสอบอื่น เช่น การเดิน การวิ่งบนลู่วิ่ง หรือการยก

## ผลการทดสอบและการแปลผล

**การรายงานผล FCE** ที่ดีควรมีรายละเอียดประกอบข้อจำกัดของผู้ป่วย เช่น ขณะทำกิจกรรมยกผู้ป่วยมี อาการปวดมาก หรือ หากผู้ป่วยไม่สามารถยกของที่หนัก 10 กิโลกรัมได้ vital sign ในขณะยกของผู้ป่วย เป็นอย่างไร เพื่อบ่งชี้ว่าผู้ป่วยได้พยายามทำอย่างเต็มที่ นอกจากนี้ควรมีคำแนะนำในการกลับเข้าทำงานใน รายงานด้วย

**การตรวจ FCE** จะต้องมีทั้ง Validity หรือ ความถูกต้องของการตรวจ FCE คือการสามารถบอกถึงสิ่งที่ ต้องการประเมินได้ และมี Reliability คือมีความแม่นยำเชื่อถือได้ ถึงจะกระทำโดยผู้ตรวจคนอื่น

ได้มีการศึกษา **sensitivity และ specificity** ของ การตรวจFCE โดย Lemstra และคณะ พบว่าเมื่อ ใช้FCE วัด maximum กับ submaximum effort จะมีsensitivity 65 % ส่วน specificity อยู่ที่ 84% และพบว่าหากผู้ป่วยทำการทดสอบอย่างไม่เต็มที่ ผู้ทำการทดสอบอาจจะวัดผลไม่ได้ และ ทำให้การประเมินความสามารถ ในการทำงานคลาดเคลื่อน นอกจากนี้ยังมีการศึกษาของ Gross และคณะ ที่ศึกษา validity ของ Isernhagen FCE protocol เพื่อใช้ทำนายเวลาในการกลับเข้าทำงาน พบว่ามีผู้เข้าร่วมจำนวนน้อยที่สามารถผ่าน protocol ทั้งหมด และแม้ว่าผู้ป่วยจะกลับเข้าทำงาน แต่จากการfollow-up พบว่ามี reinjury 20% แต่อาจจะเป็นผลจากจำนวนผู้เข้าร่วมมีไม่เพียงพอ แต่อย่างไรก็ตามการประเมิน FCE ร่วมกับการซักประวัติ ตรวจร่างกาย และข้อมูลการรักษา ก็มีประโยชน์ในการช่วยแพทย์ประเมินการกลับเข้าทำงานของผู้ป่วยได้

การใช้ FCE ในการประเมิน return to work เป็นเพียงส่วนประกอบหนึ่งเท่านั้น สิ่งสำคัญคือประวัติ การตรวจร่างกาย และข้อมูลการรักษา และการเคารพในความสามารถในการทำงานของผู้ป่วยแต่ละคน
