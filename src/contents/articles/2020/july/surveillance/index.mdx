---
type: articles
tag: covid
date: '2020-07-09 17:40'
title: Disease surveillance  & Medical Surveillance
authors:
  - apidech
  - theerasit
excerpt: 
  การเฝ้าระวัง (Surveillance) คือ กิจกรรมในการตรวจสอบติดตาม (Monitor) พฤติกรรม
  (Behavior) กิจกรรม (Activity) หรือข้อมูล (Information) ของคนหรือสิ่งแวดล้อม
  เพื่อวัตถุประสงค์ในการ ควบคุม ปกครอง บริหารจัดการ หรือปกป้อง เป็นหลัก
  การเฝ้าระวังโรคในบริบทของอาชีวอนามัยเน้นเรื่องความเจ็บป่วยเฉียบพลันและเรื้อรังที่เกิดจากการทำงาน
attachments:
  - cam.jpg
---
;

# การเฝ้าระวัง (Surveillance) 
คือ กิจกรรมในการตรวจสอบติดตาม (Monitor) พฤติกรรม (Behavior) กิจกรรม (Activity) หรือข้อมูล (Information) ของคนหรือสิ่งแวดล้อม เพื่อวัตถุประสงค์ในการ ควบคุม ปกครอง บริหารจัดการ หรือปกป้อง เป็นหลัก **การเฝ้าระวังโรคในบริบทของอาชีวอนามัยเน้นเรื่องความเจ็บป่วยเฉียบพลันและเรื้อรังที่เกิดจากการทำงาน**

<table>
  <thead>
    <tr>
      <th>การเฝ้าระวังโรค (Disease Surveillance)</th>
      <th>การเฝ้าระวังทางสุขภาพ (Medical Surveillance)</th>
    </tr>
  </thead>
  <tbody>
    <tr>
      <td>
        กิจกรรมทางด้านระบาดวิทยา ที่ติดตามดูลักษณะการแพร่กระจายของโรค
        และจํานวนผู้ป่วยเป็นโรค อย่างต่อเนื่อง เพื่อหวังผลใน
        การควบคุมการแพร่กระจาย การติดต่อและแพร่ระบาด (ในกรณีโรคติดต่อ)
        และลดอัตราการเจ็บป่วย ทุพพลภาพ หรือสูญเสียชีวิตจากโรคนั้นๆ
      </td>
      <td>
        การตรวจสอบติดตามเหตุการณ์ด้านสุขภาพในประชากร อย่างเป็นระบบและ ต่อเนื่อง
        เพื่อผลในการป้องกันโรคและทําให้คนทำงานมีสุขภาพดี
      </td>
    </tr>
  </tbody>
</table>

# การศึกษาระบาดวิทยา
การศึกษาระบาดวิทยาเป็นพื้นฐานของระบบเฝ้าระวังโรค เช่น การศึกษาหาปัจจัยเสี่ยง หาพฤติกรรม และหาสาเหตุของการเกิดโรค
# ชนิดของการเฝ้าระวังโรคในสถานประกอบการ
1. Passive surveillance การเฝ้าระวังเชิงรับ เช่น ห้องพยาบาล ต้องรอผู้ป่วยมาหา เพราะฉะนั้นจะมีอาการแล้ว
2. Active surveillance การเฝ้าระวังโรคเชิงรุก คือการออกค้นหา โดยมุ่งเน้นที่ค้นหาผู้ป่วยก่อนที่จะเกิดอาการ
# วัตถุประสงค์ของการเฝ้าระวังสุขภาพ
วัตถุประสงค์หลักของการเฝ้าระวังด้านอาชีวอนามัยคือ การป้องกันก่อนที่จะเกิดโรคและการบาดเจ็บจากการประกอบอาชีพเพราะโรคจากการประกอบอาชีพมักเป็นโรคที่รักษาไม่ได้
# วัตถุประสงค์ของการเฝ้าระวังโรค
1. อธิบายถึง**ภาวะสุขภาพคนทำงาน**และ**ประเมินการเกิดอุบัติเหตุ**จากการบาดเจ็บและการเกิดโรค
2. กระตุ้นให้เกิดการศึกษาด้าน**ระบาดวิทยา**ทางโรคจากการทำงาน และค้นหาสาเหตุ
3. **คาดการณ์การเกิด**อุบัติเหตุจากการบาดเจ็บและโรคจากการทำงานและการกระจายตัวของโรค
4. เพื่อใช้เป็น**ข้อมูล**ในการทำวิจัย
5. เพื่อ**ประเมินประสิทธิผล**ของมาตรการควบคุมที่ดำเนินการก่อนหน้านี้

# การเฝ้าระวังโรคจากการทำงานในสหรัฐอเมริกา
## ใบมรณบัตร
ในประเทศอเมริกาข้อมูลที่นำมาใช้หาสาเหตุการตายคือข้อมูลที่ลงไว้ในใบมรณบัตร ซึ่งแต่เดิมค่อนข้างมีปัญหาเนื่องจากการมีหลายรัฐทำให้มาตรฐานการลงรหัสโรคแตกต่างกันทำให้ได้ข้อมูลไม่ครบถ้วน ซึ่งต่อมาได้มีการ**จัดตั้งองค์กรเพื่อบริหารจัดการ** เพื่อใช้ในการประเมินแนวโน้มและระบุถึงความเสี่ยงที่อาจเกิดขึ้นจากการทำงาน รวมทั้ง**การพัฒนาระบบ Online** ทำให้สามารถเข้าถึงข้อมูลได้อย่างรวดเร็ว
## การเฝ้าระวังโรคจากการทำงานในสหรัฐอเมริกา State-Based Systems
1. **Occupational Health Indicators** ตัวชี้วัดทางอาชีวอนามัย เพื่อเป็นข้อมูลว่าคนทำงานสัมผัสสิ่งคุกคามใดและมีอัตราการเจ็บป่วยมากเท่าใด
2. **The Behavioral Risk Factor Surveillance System** เพื่อประเมินพฤติกรรมการปฏิบัติตัวที่เสี่ยงต่อการทำงาน
3. **Cancer Registries** รวบรวมข้อมูลผู้ป่วยโรคมะเร็งและการตายจากโรคมะเร็งในผู้ทำงาน
4. **Hospital Discharge Data**  
 ข้อมูลการนอนโรงพยาบาล
5. **Workers' Compensation Data** ข้อมูลการชดเชยการบาดเจ็บและเจ็บป่วยจากงาน

# ตัวอย่างโรคที่มีการเฝ้าระวังในประเทศไทย
กลุ่มโรคที่อยู่ภายใต้การเฝ้าระวังประกอบด้วย

1. **โรคซิลิโคสิส** (Silicosis) โรคฝุ่นจับปอดจากฝุ่นอื่นที่มีซิลิก้า
2. **โรคที่เกิดจากแร่ใยหินแอสเบสตอส** (Asbestos related diseases)
3. **การบาดเจ็บจากการทำงาน** ข้อมูลการเจ็บป่วย / ตายได้จากรายงานประจำปีของกองทุนเงินทดแทนและข้อมูลป่วย / ตาย ตาม ICD-10จากรายงาน 43 แฟ้ม และข้อมูลป่วย / ตาย จากระบบการเฝ้าระวังการบาดเจ็บ 19 สาเหตุ ของสำนักระบาดวิทยา
4. **โรคกระดูกและกล้ามเนื้อ** (MSDs)
5. **โรคหูเสื่อมจากเสียงดัง**
6. **โรคพิษสารทำละลายอินทรีย์** (Organic Solvents Poisoning)

# การเฝ้าระวังทางการแพทย์ Medical Surveillance
“Occupational medicine practice focuses on preventing occupational diseases in workers”

**Medical Screening** การตรวจสุขภาพ เป็นกระบวนการค้นหาผู้ที่เจ็บป่วย

**Medical Surveillance** เป็นกระบวนการในการค้นหาความเสี่ยง ค้นหาปริมาณการสัมผัส และนำสิ่งคุกคามออก โดย Medical Screening เป็นส่วนหนึ่งของ Medical Surveillance

## ขั้นตอนการเฝ้าระวังทางสุขภาพ

1. เก็บรวบรวมข้อมูล ผู้ป่วย เจ็บป่วยด้วยโรคอะไร ช่วงเวลาไหน ลักษณะของโรคเป็นอย่างไร ติดต่อได้ทางไหน และรุนแรงขนาดไหน
2. จัดหมวดหมู่และวิเคราะห์ข้อมูล เพื่อสรุปผลและวางแผนในการดำเนินการป้องกันโรคต่อไป
3. รายงานผลการวิเคราะห์แก่ผู้เกี่ยวข้อง เช่น ประชาชน สื่อมวลชน
4. ดําเนินการแก้ไขสถานการณ์ ดำเนินการแก้ไขเพื่อลดการเกิดโรค ค้นหาผู้ที่เป็นโรค และฟื้นฟู

## องค์ประกอบที่สำคัญของการเฝ้าระวังโรค
1. เฝ้าระวังที่สิ่งคุกคาม (Hazard surveillance)
2. ตรวจติดตามในสิ่งแวดล้อม (Environmental monitoring)
3. ตรวจติดตามในร่างกายคนทํางาน (Biological monitoring)
4. เฝ้าระวังผลกระทบต่อสุขภาพ (Health effect surveillance)
5. เฝ้าระวังโรคจากการทํางาน (Occupational diseases surveillance)

การตรวจสุขภาพ ในทางการแพทย์มีการตรวจหลายแบบ
1.การตรวจสุขภาพก่อนจ้างงาน (pre-employment examination)

2. การตรวจสุขภาพก่อนเข้าทำงาน (pre-placement examination)
3. การตรวจสุขภาพตามระยะ (periodic examination)
4. การตรวจประเมินความพร้อมในการทำงาน (fitness for work examination)
5. การตรวจสุขภาพก่อนกลับเข้าทำงาน (return to work examination)
6. การตรวจสุขภาพก่อนเกษียณ (retirement examination)
   A. Occupational Diseases
   โรคจากการทำงานเกิดจากการสัมผัสสิ่งคุกคามต่าง แต่ปัญหาที่แท้จริงคือบางทีคนงานไม่รู้ว่าคนสัมผัสสารใด หรืออาจสัมผัสหลากหลายสาร หรือไม่รู้ปริมาณการสัมผัสที่แท้จริง ซึ่งการตรวจสุขภาพเป็นหนึ่งในมาตรการที่ใช้ค้นหาผู้เจ็บป่วยเบื้องต้น
   B. Occupational Injuries
   การบาดเจ็บจากการทำงาน ซึ่งมักเกิดจากการเกิดอุบัติเหตุ แต่ปัญหาปัจจุบันคือการบาดเจ็บหลายๆอย่างบอกได้ไม่ชัดเจนว่าเกิดจากการทำงานหรือไม่ เช่น การปวดหลังส่วนล่างสาเหตุเกิดจากการบาดเจ็บหรือเกิดจากโรคซึ่งเสื่อมตามอายุ
## การป้องกัน
   Primary Prevention การป้องกันโรคระดับปฐมภูมิ คือ การป้องกันโรคก่อนที่จะเกิดโรค ซึ่งในทางทฤษฎีคือลดการสัมผัสสิ่งคุกคามที่ก่อให้เกิดโรค
   Secondary Prevention การป้องกันโรคระดับทุติยภูมิ โดยการค้นหาผู้ที่เริ่มมีอาการ ซึ่งการทำ Medical Screening อยู่ในขั้นตอนนี้ ซึ่งบทบาทของแพทย์จะอยู่ในขั้นตอนนี้ ซึ่งรวมถึงการตรวจสุขภาพโดยแพทย์ และการตรวจทางห้องปฏิบัติการต่างๆ
   Tertiary prevention การป้องกันโรคระดับตติยภูมิ โดยการดูแลผู้ป่วยที่เกิดความผิดปกติชัดเจนแล้ว เป็นการป้องกันภาวะแทรกซ้อน หรือความพิการ ตลอดจนฟื้นฟูจนกลับเป็นปกติ ซึ่งในทางอาชีวอนามัยยังหมายรวมถึงการปรับเปลี่ยนงานให้เหมาะสมกับผู้ป่วย
## Regulation (การควบคุม)
การควบคุมสารที่มีอันตรายต่อสุขภาพตามกฏข้อบังคับทางสุขภาพต่างๆ ซึ่งอาจอ้างอิงจาก
- OSHA หน่วยงานของรัฐบาลกลางสหรัฐอเมริกา สังกัดกระทรวงแรงงาน
- ACGIH องค์กรนักสุขศาสตร์อุตสาหกรรมภาครัฐแห่งประเทศอเมริกา
- ประกาศกรมสวัสดิการและคุ้มครองแรงงาน เรื่อง ขีดจํากัดความเข้มข้นของสารเคมีอันตราย

ซึ่งหน้าที่ของสถานประกอบการคือปฏิบัติตามกฏข้อบังคับให้ถูกต้องและสม่ำเสมอ ซึ่งควรมีการร่วมประเมินกับแพทย์อาชีวเวชศาสตร์ และควรมีการจัดทำแนวทางเฉพาะของแต่ละสถานประกอบการ

OSHA ระบุว่าการเฝ้าระวังทางการแพทย์เป็นสิ่งจำเป็นสำหรับพนักงานที่สัมผัสสารควบคุมมากกว่าระดับที่เรียกว่า "Action Level" (>50% PEL)

## Susceptibility
ซึ่งการสัมผัสต่อให้ นาย ก สัมผัสสารเท่ากับ นาย ข ไม่ได้หมายความว่าจะเกิดอาการเหมือนกัน เช่น เกณท์ที่กำหนดสำหรับสาร A กำหนดไว้ที่ไม่เกิน 10 ตลอด 8 ชั่วโมงการทำงาน นาย ก อาจเริ่มมีอาการตอนระดับสาร 8 ในขณะที่นาย ข อาจมีอาการที่ระดับ 50 เพราะฉะนั้นการเฝ้าระวังทางสุขภาพควรมีมาตรการที่เหมาะสม

รวมทั้งปัจจัยอื่นๆในแต่ละบุคคลที่อาจส่งผลให้เจ็บป่วยได้มากขึ้น เช่น ในคนที่สูบบุหรี่ อาจตอบสนองกับสารที่ก่อให้เกิดโรคหอบหืดในระดับสารที่ต่ำกว่าที่ไม่สูบบุหรี่

## Reporting
การเก็บข้อมูลรายงานการเฝ้าระวังทางการแพทย์ ประเด็นสำคัญคือนอกจากข้อมูลแล้วควรมีข้อมูลเกี่ยวกับความเข้าใจของพนักงานในการทำงานกับสิ่งคุกคามตลอดจนความคิดเห็นที่เกี่ยวข้องกับสิ่งคุกคามและสุขภาพ ข้อคิดเห็นของแพทย์ ซึ่งสิ่งสำคัญอีกประการหนึ่งคือการรักษาสิ่งที่เป็นความลับของพนักงาน

ซึ่งมาตรฐานของ Osha ในปัจจุบันกำหนดว่า นายจ้างต้องเก็บข้อมูลการทำงานและข้อมูลการเจ็บป่วยของพนักงานไว้อย่างน้อย 30 ปีหลังจากออกจากงาน

## EDUCATE & INFORM
การให้ความรู้และการฝึกฝนให้แก่พนักงานเป็นสิ่งสำคัญที่สุดในเรื่องความปลอดภัยและการดูแลสุขภาพ
