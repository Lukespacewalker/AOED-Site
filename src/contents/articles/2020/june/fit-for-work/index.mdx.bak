---
type: articles
tag: chef-heatlh
date: '2020-06-12 21:29'
title: Basic physical demands in Fit for work
authors:
  - nrhioem
excerpt: การตรวจเพื่อดู fit for work (ความพร้อมในการทำงาน) นั้น
  ต้องตรวจตามลักษณะงานที่ทำ แต่ก็มีลักษณะพื้นฐานที่พบได้ในงาน
  ซึ่งมีลักษณะสำคัญดังนี้
attachments:
  - punch.jpg
---

การตรวจเพื่อดู fit for work (ความพร้อมในการทำงาน) นั้น ต้องตรวจตามลักษณะงานที่ทำ แต่ก็มีลักษณะพื้นฐานที่พบได้ในงาน ซึ่งมีลักษณะสำคัญดังนี้

# 1. กำลัง (strength)
แสดงในรูปแบบของงานนั่งเฉย งานเบา งานที่ต้องออกแรงปานกลาง งานที่ต้องออกแรงมาก งานหนักมาก
มีการวัดที่สำคัญคือ
1. ท่าทางของคนทำงาน
    1. ยืน: ยืนเฉยด้วยขาข้างเดียวในบริเวณที่ทำงานโดยไม่มีการเคลื่อนไหว
    2. เดิน: เดินไปมาได้
    3. นั่ง: นั่งเฉยในท่าธรรมดา
2. คนทำงานเคลื่อนไหววัสดุ โดยใช้แขนขา
    1. ยก: ยกขึ้นหรือวางสิ่งของลงจากระดับหนึ่งไปสู่อีกระดับหนึ่ง
    2. ถือ: เคลื่อนย้ายวัสดุ ในมือ หรือแขนหรือบ่าไหล่
    3. ผลัก: ใช้แรงที่วัสดุเพื่อเคลื่อนย้าย (ผลัก เตะ)
    4. ดึง: ออกแรงเคลื่อนวัสดุเข้ามาใกล้ตัว

## ความต้องการทางกายภาพห้าระดับ (ใช้ METs ในการวัด)

**S Sedentary work (งานนั่งเฉย)** (<2METs): ยกของหนักสูงสุด 10 ปอนด์ (4.5 กก.) ซึ่งอาจมีการใช้เครื่องช่วย
งานนั่งเฉย ก็มีการเดิน การยืน บ้าง แต่เป็นครั้งคราวเท่านั้น

**L Light work (งานเบา)** (2-3 METs) ยกของหนักสูงสุด 20 ปอนด์ (9 กก.) และมีการยกหรือถือวัสดุน้ำหนัก
มากกว่า 10 ปอนด์ (4.5 กก.) แม้ น้ำหนักที่ยกจะน้อยมาก จะนับว่าอยู่ในระดับนี้จะต้องมีการเดิน ยืน มาก
พอควร หรือมีการนั่งในเวลาส่วนมากโดยมีการใช้แขนดึง หรือ ผลัก หรือใช้ขาควบคุม

**M Medium work (งานที่ต้องออกแรงปานกลาง)** (4-5 Mets) ยกวัสดุหนักสูงสุด 50 ปอนด์ (23 กก.) โดยมีการยก
หรือถือวัสดุหนัก 25 ปอนด์ (11.5 กก.) บ่อยครั้ง

**H Heavy work (งานที่ต้องออกแรงมาก-งานหนัก)** (6-8 Mets) ยกวัสดุหนักสูงสุด 100 ปอนด์ (45 กก.) โดยมีการ
ยกหรือถือวัสดุหนัก 50 ปอนด์ (23 กก.) บ่อยครั้ง

**V Very heavy (งานหนักมาก)** (8 Mets) ยกวัสดุหนักสูงสุด 100 ปอนด์ (45 กก.) โดยมีการยกหรือถือวัสดุหนัก
50 ปอนด์ (23 กก.) บ่อยครั้ง

# 2. งานปีนป่ายหรือทรงตัว (Climbing and/or balancing)
1. การปีนป่าย: การปีนขึ้นหรือลงบันใดยืน บันใด เสา เชือก โดยใช้ขาและเท้า และ/หรือ แขน และมือ
2. การทรงตัว: ทรงตัวเพื่อป้องกันการตกเมื่อเดิน ยืน วิ่งบนทางแคบ พื้นเปียก

# 3. การก้มตัว การคุกเข่า การหมอบ การคลาน (stooping, kneeling, crouching and/or crawling)
1. การก้มตัว: การงอตัวลงและไปข้างหน้าโดยงอกระดูกสันหลังบริเวณเอว
2. การคุกเข่า: การงอขาที่หัวเข่าและพักบนเข่าข้างเดียวหรือสองข้าง
3. การหมอบ: การงอตัวลงและไปข้างหน้าโดยงอที่ขาและกระดูกสันหลัง
4. การคลาน: การเคลื่อนไหวโดยใช้มือและหัวเข่า หรือมือและเท้า

# 4. การเอื้อม การถือ การหยิบ และ/หรือ การใช้ความรู้สึก (reaching, handling, fingering, and feeling)
1. การเอื้อม: การยืดมือและแขนในทิศทางใดๆ
2. การถือ: การยึด ถือ จับ หมุน หรือทำงานโดยใช้มือข้างเดียวหรือสองข้าง (โดยไม่ใช้นิ้ว)
3. การหยิบ: การหยิบ การจีบมือจับ หรือทำงานโดยใช้นิ้วมือเป็นหลัก
4. การใช้ความรู้สึก: ใช้ความรู้สึกรับรู้ลักษณะของวัสดุ อุณหภูมิ พื้นผิว โดยใช้การรับรู้ที่ผิวหนัง โดยเฉพาะที่
ปลายนิ้ว

# 5. การพูดและการได้ยิน (talking and/or hearing)
1. การพูด: การแสดงหรือแลกเปลี่ยนความคิดเห็นโดยใช้ภาษาพูด
2. การได้ยิน: การได้ยินเสียงโดยใช้หูฟัง

# 6. การมอง (seeing)
การใช้ตามองรูปร่าง ขนาด ระยะทาง การเคลื่อนไหว สี หรือลักษณะอื่นของวัสดุ หน้าที่ของการมองหลักคือ
1. **การมองภาพชัดเจน (Acuity)**
มองไกลชัดเจนที่ 20 ฟุต (6 เมตร) หรือมากกว่านั้น
มองไกล้ชัดเจนที่ 20 นิ้ว (50 ซม.) หรือใกล้กว่านั้น
2. **การมองภาพสามมิติ (Depth perception: three-dimensional vision)** รับรู้ระยะทางและมิติของวัสดุ เชิงลึก
เชิงกว้างและยาว
3. **ลานสายตา (field of vision)** บริเวณที่สามารถมองเห็นด้านบน ด้านล่าง ด้านซ้ายและด้านขวา เมื่อตาถูก
บังคับให้มองไปยังจุดที่กำหนด
4. **Accommodation** การปรับเลนส์ของตาเมื่อนำวัสดุเข้ามาใกล้ เพื่อให้มีการโฟกัสให้ชัดเจน สำคัญในการ
ทำงานที่ต้องมองใกล้
5. **การมองสี (colour vision)** ความสามารถในการบ่งบอกและแยกสี