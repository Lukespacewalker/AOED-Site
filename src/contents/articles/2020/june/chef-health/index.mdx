---
type: articles
tag: chef-heatlh
date: '2020-06-12 20:36'
title: Chef's Health อันตรายต่อสุขภาพในอาชีพคนทำครัว
authors:
  - nrhioem
excerpt: 
  อันตรายต่อสุขภาพในอาชีพคนทำครัว (Chef) มีทั้งจาก อันตรายทางกายภาพ การยศาสตร์
  ปัญหาความเครียด การทำงานเป็นกะ และอุบัติเหตุที่เกิดขึ้นได้บ่อย
attachments:
  - chef.jpg
---


# อันตรายทางกายภาพ

มีอันตรายจากการยืนในครัวทั้งวัน เช่นเดียวกับการยกหม้อหรือกะทะที่หนัก ปกติความสูงของโต๊ะในครัวมีการออกแบบมาให้พอเหมาะกับคนโดยเฉลี่ย ดังนั้นจึงอาจไม่เหมาะสมกับแต่ละคน และการพิงขอบโต๊ะขณะทำงานก็ทำให้มีอันตรายต่อเอ็นและกระดูกหลังทำให้มีอาการปวดได้ การยืนแล้วมีที่รองขาข้างหนึ่งจะช่วยลดการกดเส้นเอ็นและเส้นประสาทซึ่งทำให้อาการลดลง การยกหม้อหรือกะทะก็ทำให้มีอาการปวดได้ เนื่องจากน้ำหนัก และต้องถือเดินจากที่หนึ่งไปยังอีกที่หนึ่ง รวมถึงต้องยกห่างจากตัว เนื่องจากความร้อน ซึ่งการยกของติดตัวจะช่วยลดความเครียดของหลัง คอ และไหล่ คนทำครัวจะหยุดงานจากความเจ็บปวด และอาจต้องใช้เวลานานกว่าจะหาย โรคที่เท้าซึ่งเป็นกันมากคือ Hallux rigidus ซึ่งเป็นที่ข้อของฐานนิ้วโป้งที่เท้า ทำให้ปวดมาก เป็นในอาชีพที่ต้องยืนหรือวิ่งนาน นอกจากนี้ Hallux rigidus ยังทำให้มีอาการปวดที่สะโพก ข้อเท้า และหัวเข่า จากการใช้ข้อพวกนี้เสริมในการลดอาการเจ็บปวดที่นิ้วเท้าเวลาเดิน

# โรคที่เกิดจากความเครียด

ความเครียดในการทำงานในครัว จะทำให้มีผลเสียต่อสุขภาพ อาชีพคนทำครัวจะต้องทำงานติดต่อกันไปโดยมีระยะเวลาที่กำหนดแน่นอน และยังต้องคอยระวังอันตรายในสิ่งแวดล้อมในครัวด้วย ซึ่งทำให้เกิดความเครียดไม่ทางตรงก็ทางอ้อม ในทางตรงจะทำให้คนทำครัวมีความดันโลหิตสูงจากสภาพแวดล้อมในการทำงาน ในทางอ้อมคนทำครัวจะมี ปัญหาแล้วแต่ว่าจะเลือกวิธีคลายเครียดอย่างไรระหว่างกะหรือตอนเลิกงาน มีการใช้สารเสพติดในกลุ่มคนทำครัวฝึกหัด เพื่อลดความเครียดจากงาน การติดยา บุหรี่ และสุรา ในคนทำครัว

# การทำงานดึกและงานกะ

ปัญหาสำคัญอีกเรื่องหนึ่ง ซึ่งไม่เกี่ยวกับการทำงานแต่เป็นผลจากการดำเนินชีวิตในการทำงานดึกหรืองานกะ ได้แก่ความเสี่ยงที่จะเป็นเบาหวาน และโรคหัวใจ จากการไม่มีเวลาออกกำลังกายและพฤติกรรมการกินอาหารที่ไม่ดี คนทำครัวที่ทำงานระหว่างเวลาที่คนอื่นกินอาหารกัน จะไม่สามารถจัดเวลากินอาหารได้ ทำให้กินอาหารเท่าที่หาได้ ในเวลาที่ว่างไม่ว่าเป็นกลางวันหรือกลางคืน

# สิ่งคุกคามในอาชีพคนทำครัว

ในครัวยังมีอันตรายจากควันจากการปรุงอาหาร ความร้อน อุบัติเหตุและไฟไหม้ ซึ่งมีผลต่อทางเดินหายใจ ในคนที่เป็นโรคหัวใจและหลอดเลือด ในคนที่สายตาไม่ดี โดยสิ่งคุกคามในครัวได้แก่

- การสัมผัสกับสารเคมีหลายชนิดได้แก่สี ตัวทำละลาย ยากำจัดศัตรูพืช น้ำหอม และผลิตภัณฑ์ทำความสะอาด
- การทำงานในท่าทางผิดธรรมชาติ
- การยืนนาน
- การยก ถือ ของหนัก
- อันตรายจากการรั่วไหลของรังสีจากเตาไมโครเวฟ
- การทำงานในที่มีอากาศร้อน
- การทำงานกับมีด เครื่องบด และเครื่องมืออันตรายอื่นๆ
- ความเสี่ยงจากแผลไฟไหม้ น้ำร้อนลวก จากเตา กะทะร้อน และไอน้ำ
- การลื่น พลัดตก หกล้ม
- ความเครียด
- การทำร้าย กล่าวร้าย
- การทำงานคนเดียว
- ไฟไหม้
- ความเครียด
- การทำงานกะ